TaRyFikator by Maciej Korzeń <maciek@korzen.org>,
http://www.korzen.org/soft/trf/

1. Jak mówi nazwa programu, służy on do obliczania kosztów połączeń modemowych.
Możliwości:
	- obsługa ryczałtu (długość ryczałtu można zmieniać, przydaje się gdy
	  kilka osób w domu korzysta z komputera i przez to każdy może
          wykorzystać tylko pewien czas z ryczałtu),
	- jeżeli nie mamy wykupionego ryczałtu, to ustawiamy jego długość na '0'
	  i nie ma problemów,
	- obliczanie czasu połączenia i obliczanie kosztów jest realizowane
	  przez dwa odrębne programy - rozwiązanie jest bardziej elastyczne,
	- program działa poprawnie na FreeBSD i Linuksie,
	- wszystkie komunikaty wyświetlane są w języku polskim.

Wady:
	- został napisany pod kątem połączeń z TP S.A., może nie nadawać się do
	  stosowania z innymi providerami bez przerobienia kodu,
	- nie potrafi poprawnie obliczyć ceny połączeń dokonanych na przełomie
	  miesięcy (połączenie rozpoczęte w jednym miesiącu, a zakończone w
	  drugim), takie połączenia są przypisywane do miesiąca w którym miały
	  początek.

2. Instalacja
W katalogu ze źródłami wystarczy napisać make all install. Można stosować
zmienne DESTDIR i prefix (jeżeli ktoś będzie chciał zrobić paczkę).

3. Używanie
Plik z logami połączeń to ~/.trf. Informacje o aktualnym połączeniu są
przechowywane w ~/.trf.current. Długość ryczałtu określamy w zmiennej środowiska
TRFLIMIT. Przy czym wartość musi być w _sekundach_. Domyślnie przyjmowana jest
wartość 14 godzin (81000 sekund), większość osób prawdopodobnie będzie chciała
ustawić ją na 30 godzin (czyli 108000 sekund). Przed rozpoczęciem połączenia
należy uruchomić skrypt trf, który będzie śledził czas połączenia i co sekundę
zapisywał jego aktualny stan do ~/.trf.current. Po zakończeniu połączenia
zawartość tego pliku zostanie dopisana do ~/.trf, a ~/.trf.current usunięty.
Takie rozwiązanie ma kilka zalet:
	- jeżeli w czasie połączenia z internetem z niezależnych od nas przyczyn
	  komputer przerwie pracę, to i tak informacje o połączeniu będą w
	  ~/.trf.current, wystarczy wtedy po uruchomieniu komputera wydać
	  polecenie 'cat .trf.current >> .trf ; rm .trf.current'. Skrypt trf
	  przed uruchomieniem sprawdza czy plik ~/.trf.current istnieje, jeżeli
	  tak to przerywa działanie.
	- w ~/.trf dane są zapisywane w postaci dwóch dat oddzielonych spacjami
	  (pierwsza data to początek połączenia, a druga to koniec połączenia),
	  możemy więc napisać własny program do sprawdzania czasów połączeń,
	  np. na podstawie logów systemowych,
	- trf za rozpoczęcie połączenia uważa utworzenie pliku
	  /var/run/<INTERFEJS>.pid (we FreeBSD), lub /var/lock/LCK..<PORT> (w
	  Linuksie), czyli zliczane jest od momentu wybierania numeru przez
	  modem (w ten sposób logowane są nawet nieudane połączenia).
Ponieważ trf za połączenie uważa każde podniesienie interfejsu (FreeBSD) lub
otworzenie portu modemu (Linux) nie jest zalecane uruchamianie go w tle, aby
działał przez cały czas. Lepiej jest go uruchamiać przed rozpoczęciem połączenia
i wyłączać po jego zakończeniu. To rozwiązanie działa bardzo dobrze, gdy we
FreeBSD łączymy się za pomocą 'ppp -background XXX'.
Program trfs służy do wyświetlania informacji o połączenia, oblicza koszty,
czasy połączeń, ilość impulsów. Dla ułatwienia w ostatniej kolumnie wyświetlane
są flagi - ich opis jest pod tabelką. Litery mniejsze (t, d i w) obrazują w
obrębie jakich taryf znalazło się połączenie. Np. "t" oznacza, że połączenie
należy do taryfy tańszej, natomiast "tdt" oznacza, że połączenie było kolejno w
obrębie taryf tańszej, droższej i tańszej. Duże litery (R, Z, P) określają czy
połączenie zostało jeszcze objęte przez ryczałt, część połączenia odbyła się w
jeszcze w ryczałcie, a część poza, oraz że połączenie odbyło się już poza
ryczałtem. Jeżeli program zostanie uruchomiony w trakcie istniejącego
połączenia, to ostatnie (bieżące) połączenie będzie miało flagę A. Jeżeli
połączenie będzie bardzo długie (conajmniej kilka dni ;-)) i kilka flag się nie
zmieści do tabeli, to zostanie to oznaczone przy pomocy flagi '!'.

4. Logi
Ze względu na różne implementacje funkcji strftime i strptime w Linuksie i
FreeBSD, logi utworzone na tych systemach nie są kompatybilne.

5. Zmienne środowiska
TRF pozwala na zmianę jego domyślnego zachowania poprzez ustawienie zmiennych
środowiska:
TRFFILE - lokalizacja pliku z logami, względem katalogu domowego,
TRFLIMIT - długość czasu ryczałtu w sekundach.

6. Argumenty
Trfs może być uruchomiony z argumentami:
 -V			- wyświetla wersję programu,
 -m miesiąc		- numer miesiąca (od 1 do 12), dla którego mają zostać
			  wyświetlone koszty, domyślnie jest to bieżący miesiąc.

Trf obsługuje wyżej wymienioną opcję "-V" i "-f plik" oraz "-d", która
włącza debugowanie.

7. Podpis PGP
W plikach .asc znajdują się sygnatury potwierdzające autentyczność archiwum z
programem. Mój klucz publiczny znajduje się pod adresem www.ceti.pl/eaquer/pgp.

8. Najnowsze wersje
Najnowsze wersje programu można znaleźć pod adresem: www.ceti.pl/eaquer/trf.

9. Kontakt
Wszelkie uwagi proszę wysyłać na adres eaquer@ceti.pl

 vim:tw=80:
